# -*- mode: mandoku-view; -*-
#+TITLE: 朝邑縣志
#+DATE: 2015-08-24 22:40:03.203961
#+PROPERTY: ID KR2k0031
#+PROPERTY: BASEEDITION WYG    
#+PROPERTY: JUAN 跋
<pb:KR2k0031_WYG_004-1a>¶
朝邑縣志跋¶
道始至蒲臨河而西望朝邑即壯其山河之美比入境¶
左唐關右隋宫盡覧其古跡之勝比入郭閭里輝聨後¶
先掩映則又嘆其人物之秀且盛而果非他邑比也顧¶
其邑志繁蕪汙穢不足以彰往而詔來道乃請諸五泉¶
韓先生作此新志焉其視舊志雖省三之二然而爬羅¶
剔抉昭昭乎可激勸于人者不啻加千百也既而又得¶
對山康先生涇野吕先生序諸前後則斯志也滋可𫝊¶
<pb:KR2k0031_WYG_004-1b>¶
諸木以為斯邑實籍矣若夫企先賢而思齊覩名宦而¶
思政慨風俗而思易移觀利病而思興革則又後之有¶
志者事也于道何有哉時正徳己卯九日吉旦知朝邑¶
縣事山西陵川王道跋¶
